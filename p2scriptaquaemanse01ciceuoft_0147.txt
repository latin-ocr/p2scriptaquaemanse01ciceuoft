LIBER I. CAP. 47-48. ἓ 203—209. 49

arte percursa sunt, cum illa te et non contemnere et
didicisse confiterere. Ea si paulo latius dixeris, ex-
pleris omnem expectationem diuturni desiderii nostri.
Nam nunc quibus studendum rebus esset accepimus,

5 quod ipsum est tamen magnum3 sed vias earum rerum
rationemque cupimus cognoscere. Quid? si, inquit-206
Crassus, quoniam ego, quo facilius vos apud me tene-
rem, vestrae potius obsecutus sum voluntati quam
aut consuetudini aut naturae meae, petimus ab An-

10 tonio, ut ea, quae continet neque adhuc protulit, ex
quibus unum libellum sibi excidisse iam dudum questus
est, explicet nobis et illa dicendi mysteria enuntiet?
Ut videtur, inquit Sulpicius, nam Antonio dicente etiam
quid tu intellegas sentiemus. Peto igitur, Crassus inquit,207

15 ate, quoniam id nobis, Antoni, hominibus id aetatis oneris
ab horum adulescentium studiis imponitur, ut exponas
quid iis de rebus, quas a te quaeri vides, sentias. De· 48„
prehensum equidem me, inquit Antonius, plane video
atque sentio, non solum quod ea requiruntur a me,

20 quorum sum ignarus atque insolens, sed quia, quod
in causis valde fugere soleo, ne tibi, Crasse, succedam,

id nunc me isti vitare non sinunt. Verum hoc ingre-208
diar ad ea quae vultis audacius, quod idem mihi spero
usu esse venturum in hac disputatione, quod in dicendo

25 solet, ut nulia expectetur ornata oratio. Neque enim
sum de arte dicturus, quam nunquam didici, sed de
mea consuetudine3 ipsaque illa, quae in commentarium
meum rettuli, sunt eius modi, non aliqua mihi doctrina
tradita sed in rerum usu causisque tractata3 quae si

30 vobis hominibus eruditissimis non probabuntur, vestram
iniquitatem accusatote, qui ex me ea quaesieritis quae
ego nescirem, meam facilitatem laudatote, cum vobis
non meo iudicio sed vestro studio inductus non gra-
vate respondero. Tum Crassus: Perge modo, [inquit,]209

35 Antoni Nullum est enim periculum, ne quid tu elo-
quare nisi ita prudenter, ut neminem nostrum paeni-
teat ad hunc te sermonem impulisse

010.1 2. 4

