CAP. 16—17. ς 61-69. 239

ipsa delectat —- quamquam in Lysia sunt saepe etiam
lacerti, sic ut fieri nihil possit valentius, verum est
certe genere toto strigosior —, sed habet tamen suos
laudatores, qui hac ipsa eius subtilitate admodum gau-
5deant. Catonem vero quis nostrorum oratorum, qui
quidem nunc sunt, legit? aut quis novit omnino? At
quem virum, di boni! mitto civem aut senatorem aut
imperatorem3 oratorem enim hoc loco quaerimus: quis
illo gravior in laudando? acerbior in vituperando? in
ιο sententiis argutior? in docendo edisserendoque sub-
tilior? Refertae sunt orationes amplius centum quin—
quaginta, quas quidem adhuc invenerim et legerim,
et verbis et rebus inlustribus. Licet ex his eligant ea
quae notatione et laude digna sint: omnes oratoriae
15 virtutes in eis reperientur. lam vero Origines eius
quem florem aut quod lumen eloquentiae non habent?
Amatores huic desunt, sicuti multis iam ante saeclis

17

65

66

et Philisto Syracusio et ipsi Thucydidi. Nam ut horum <

concisis sententiis , interdum etiam non satis apertis
20 cum brevitate tum nimio acumine, officit Theopompus
elatione atque altitudine orationis suae, quod idem
Lysiae Demosthenes, sic Catonis luminibus obstruxit
haec posteriorum quasi exaggerata altius oratio. Sed
ea in nostris inscitia est, quod hi ipsi, qui in Graecis
25 antiquitate delectantur eaque subtilitate, quam Atticam
appellant, hanc in Catone ne noverunt quidem. Hype-
ridae vohmt esse et Lysiae. Laudo. Sed cur nolunt
Catones? Attico genere dicendi se gaudere dicunt.
Sapienter id quidem3 atque utinam imitarentur 1100
30 ossa solum, sed etiam sanguinem! Gratum est tamen,
quod volunt. — Cur igitur Lysias et Hyperides ama-
tur, cum penitus ignoretur Cato? Antiquior est huius
sermo et quaedam horridiora verba. Ita enim tum
loquebantur. Id muta, quod tum ille non potuit, et
35 adde numeros ut aptior sit oratio, ipsa verba compone
et quasi coagmenta, quod ne Graeci quidem veteres
factitaverunt: iam neminem antepones Catoni. Ornari

68

69

