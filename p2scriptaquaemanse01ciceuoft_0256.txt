154 DE ORATORE

vim quandam talem, ut quem ad modum tibicen sine
tibiis canere sic orator sine multitudine audiente elo-
339quens esse non possit. Et quom sint populares multi
variique lapsus, vitandast adclamatio adversa populi3
quae aut orationis peccato aliquo excitatur, si aspere, 5
si adroganter, si turpiter, si sordide, si quo animi vitio
dictum esse aliquid videtur, aut hominum offensione
vel invidia, quae aut iusta- est aut ex criminatione at-
que fama, aut res si displicet aut si est in aliquo motu
suae cupiditatis aut metus multitudo. His quattuor ιο
causis totidem medicinae opponuntur: tum obiurgatio,
si est auctoritas3 tum admonitio quasi lenior obiurgati03
tum promissio, si audierint, probaturos3 tum deprecatio,
340quod est infirmum sed non nunquam utile. Nullo autem
loco plus facetiae prosunt et celeritas ac breve aliquod 15
dictum nec sine dignitate et cum lepore. Nihil enim tam
facile quam multitudo ab tristitia et saepe ab acerbitate
commode et breviter et acute et hilare dicto deducitur.
84 Exposui fere ut potui vobis in utroque genere
causarum quae sequi solerem, quae fugere, quae spec· 20
341tare, qua omnino in causis ratione versari. Nec illud
tertium laudationum genus est difficile, quod ego initio
quasi a praeceptis nostris secreveram3 sed et quia
multa suut orationum genera et graviora et maioris
copiae, de quibus nemo fere praeciperet et quod nos 25
laudationibus non ita multum uti soleremus, totum
hunc segregabam locum. Ipsi enim Graeci magis le-
gendi et delectationis aut hominis alicuius ornandi
quam utilitatis huius forensis causa laudationes scrip-
titaverunt3 quorum sunt libri, quibus Themistocles 30
Aristides Agesilaus Epaminondas Philippus Alexander
aliique laudantur, nostrae laudationes, quibus in foro
utimur, aut testimoni brevitatem habent nudam atque
inornatam aut scribuntur ad funebrem contionem, quae
ad orationis laudem minime adcommodatast. Sed tamen, 35
quoniamst utendum aliquando, non nunquam etiam scri-
bendum, vel ut Q. Tuberoni Africanum avunculum lau-

