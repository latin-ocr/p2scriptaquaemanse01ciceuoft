14

16

17

70 DE ORATORE

eloquentia cum Antonio disseruisse et tanquam in
schola prope ad Graecorum consuetudinem disputasse.
Ita me frater exoravit ne ipsum quidem a studio
audiendi nimis abhorrentem, sed mehercule verentem
ne molesti vobis interveniremus, ut huc secum venirem. 5
Et enim Scaevolam ita dicere aiebat, bonam partem
sermonis in hunc diem esse dilatam. Hoc tu si cu-
pidius factum existimas, Caesari attribues, si fami-
liarius, utrique nostrum. Nos quidem, nisi forte mo· ἵ
lesti intervenimus, venisse delectat. Tum Crassus: 10
Equidem, quaequomque vos causa huc attulisset, lae-
tarer, quom apud me viderem homines mihi carissimos
et amicissimos3 sed tamen, vere dicam, quaevis causa
mallem fuisset quam ista, qu am dicis Ego enim, ut
quem ad modum sentio loquar, nunquam mihi minus 15
quam hesterno die placui, magis adeo id facilitate
quam alia ulla culpa mea contigit, qui, dum obsequor
adulescentibus, me senem esse sum oblitus fecique id,
quod ne adulescens quidem feceram, ut iis de rebus,
quae doctrina aliqua continerentur, disputarem. Sed 20
hoc tamen cecidit mihi peroportune, quod transactis
iam meis partibus ad Antonium audiendum venistis.
Tum Caesar: Equidem, inquit, Crasse, et ita sum cu-
pidus in illa longiore te ac perpetua disputatione
audiendi, ut, si id mihi minus contingat, vel ut hoc 25
sim cotidiano tuo sermone contentus. Itaque experiar
equidem [illud] , ut ne Sulpicius familiaris meus aut
Cotta plus quam ego apud te valere videatur, et te
exorabo profecto, ut mihi quoque et Catulo tuae sua-
vitatis aliquid inpertias. Sin tibi id minus licebit, 30
non te urgebo neque committam, ut, dum vereare tu
ne sis ineptus, me esse iudices. Tum ille: Ego me-
hercle, inquit, Caesar, ex omnibus Latinis verbis huius
verbi vim vel maximam semper putavi. Quem enim
nos ineptum vocamus, is mihi videtur ab hoc nomen 35
habere ductum, quod non sit aptus, idque in ser-
monis nostri consuetudine perlate patet. Nam qui aut

