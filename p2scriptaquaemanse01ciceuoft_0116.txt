75

⁴0-—

78

18 DE ORATORE

aliquid fingunt, etsi tum pictura nihil utuntur, tamen
‘utrum sciant pingere an nesciant non obscurum est,
sic in orationibus hisce ipsis iudiciorum contionum
senatus, etiam si proprie ceterae non adhibeantur artes,
tamen facile declaratur utrum is, qui dicat, tantum-
modo in hoc declamatorio sit opere iactatus an ad di-
cendum omnibus ingenuis artibus instructus accesserit.

Tum ridens Scaevola: Non luctabor tecum, in-
quit, Crasse, amplius. Id 'enim ipsum, quod contra
me locutus es, artificio quodam es consecutus, ut
et mihi quae ego vellem non esse oratoris conce-
deres et ea ipsa nescio quo modo rursus detorque-
res atque oratori propria traderes. Quae, quom ego
praetor Rhodum venissem et cum summo illo doctore
istius disciplinae Apollonio ea, quae a Panaetio acce-
peram, contulissem, inrisit ille quidem, ut solebat, phi-
losophiam atque contempsit multaque non tam gra-
viter dixit quam facete. (Tua autem fuit oratio eius
modi, non ut ullam artem doctrinamve contemneres,
sed ut omnis comites ac ministratrices oratoris esse
diceres). Quas ego si quis sit unus complexus omnes
idemque si ad eas facultatem istam ornatissimae ora—
tionis adiunxerit, non possum dicere eum non egre—
gium quendam hominem atque admirandum fore3 sed
is, si quis esset aut si etiam unquam fuisset aut vero
si esse posset, tu esses unus profecto, qui et meo iu-
dicio et omnium vix ullam ceteris oratoribus — pace
horum dixerim — laudem reliquisti. Verum si tibi
ipsi nihil deest, quod in forensibus rebus civilibusque
versatur quin scias, neque eam tamen scientiam, quam
adiungis oratori, complexus es, videamus ne plus ei
tribuamus, quam res et veritas ipsa concedat.

Hic Crassus, Memento, inquit, me non de mea
sed de oratoris facultate dixisse. Quid enim nos aut
didicimus aut scire potuimus, qui ante ad agendum
quam ad cognoscendum venimus3 quos in foro, quos
in ambitione, quos in re publica, quos in amicorum

5

10

15

20

25

30

35

