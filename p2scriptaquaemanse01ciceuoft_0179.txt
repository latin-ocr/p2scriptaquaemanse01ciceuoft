LIBER ΙΙ. CAP. 14—15. ξ 55—62. 81

videtur, dulcior. Minimus natu horum omnium Timaeus,
quantum autem iudicare possum, longe eruditissimus
et rerum copia et sententiarum varietate abundantis-
simus et ipsa compositione verborum non incompo-

5 situs magnam eloquentiam ad scribendum attulit sed
nullum usum forensem.

Haec cum ille dixisset, Quid est, inquit, Catule? 59
Caesar3 ubi sunt qui Antonium Graece negant scire?
quot historicos nominavit! quam scienter, quam pro-

1oprie de uno quoque dixit! Id mehercule, inquit Ca-
tulus, admirans illud iam mirari desino, quod multo
magis ante mirabar, hunc, quom haec nesciret, in di-
cendo posse tantum. Atqui, Catule, inquit Antonius,
non ego utilitatem aliquam ad dicendum aucupans

15 horum libros et nonnullos alios, sed delectationis
causa, quom est otium, legere soleo. Quid ergo? est, 60
fatebor, aliquid tamen, ut, quom in sole ambulem, ἢ
etiam si ego aliam ob causam ambulem, fieri natura
tamen ut colorer, sic, quom istos libros ad Misenum

20 —- nam Romae vix licet — studiosius legero, sentio
illorum tactu orationem meam quasi colorari. Sed
ne latius hoc vobis patere videatur, haec dumtaxat in
Graecis intellego, quae ipsi, qui scripserunt, voluerunt
vulgo intellegi, in philosophos vestros si quando in- 61

25 cidi, deceptus indicibus librorum, qui sunt fere inscripti
de rebus notis et inlustribus, de virtute, de iustitia,
de honestate, de voluptate, verbum prorsus nullum in-
tellego3 ita sunt angustis et concisis disputationibus
inligati. Poetas omnino quasi alia quadam lingua

30 locutos non conor attingere. Cum iis me, ut dixi,
oblecto, qui res gestas aut orationes scripserunt suas
aut qui ita loquontur, ut videantur voluisse esse nobis, -
qui non sumus eruditissumi, familiares. Sed illuc redeo. 10
Videtisne quantum munus sit oratoris historia? Haud ⁶²

35 scio an flumine orationis et varietate maxumum3 ne-
que eam reperio usquam separatim instructam rheto—
rum praeceptis3 sita sunt enim ante oculos. Nam quis

cic. 1. 2. 6

