LIBER 111. CAP. 9—10. ξ 31—37. 171

torquet verentem ne, si paulo obsoletior fuerit oratio,
non digna expectatione et silentio fuisse videatur. Quod 34
si in nobis, qui assumus, tantae dissimilitudines, tam
certae res cuiusque propriae et in ea varietate fere

5 melius a deteriore facultate magis quam genere distin-
guitur atque omne laudatur, quod in suo genere per-
fectum est, quid censetis, si omnes, qui ubique sunt
aut fuerunt oratores, amplecti voluerimus? nonne fore
ut, quot oratores, totidem paene reperiantur genera

ιο dicendi? Ex qua mea disputatione forsitan occurrat
illud, si paene innumerabiles sint quasi formae figurae-
que dicendi specie dispares genere laudabiles, non posse
ea, quae inter se discrepant, iisdem praeceptis atque
una institutione formari. Quod non est ita3 diligen- 35

15 tissimeque hoc est eis, qui instituunt aliquos atque
erudiunt, videndum, quo sua quemque natura maxime
ferre videatur. Et enim videmus ex eodem quasi ludo ·
summorum in suo cuiusque genere artificum et magi-
strorum exisse discipulos dissimilis inter se ac tamen

20 laudandos, cum ad cuiusque naturam institutio doctoris
accommodaretur. Cuius est vel maxime insigne illud 36
exemplum, ut ceteras artes omittamus, quod dicebat
Isocrates doctor singularis se calcaribus in Ephoro,
contra autem in Theopompo frenis uti solere. Alterum

25 enim exultantem verborum audacia reprimebat alterum
cunctantem et quasi verecundantem incitabat. Neque
eos similis effecit inter se, sed tantum alteri affinxit
de altero limavit, ut id conformaret in utroque, quod
utriusque natura pateretur. Haec eo mihi praedicunda

30 fuerunt, ut, si non omnia quae proponerentur a me
ad omnium vestrum studium et ad genus id quod
quisque vestrum in dicendo probaret adhaerescerent,
id a me genus exprimi sentiretis, quod maxime mihi
ipsi probaretur.

35 Ergo haec et agenda sunt ab oratore, quae ex-
plicavit Antonius, et dicenda quodam modo. Quinam
igitur dicendi est modus melior — nam de actione

