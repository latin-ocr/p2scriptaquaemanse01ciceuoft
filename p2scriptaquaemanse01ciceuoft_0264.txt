162 DE ORATORE

surgendum censeo et requiescendum, post meridiem,
si ita vobis est commodum, loquemur aliquid, nisi
forte in crastinum differre mavoltis. Omnes se vel
statim vel si ipse post [meridiem] mallet, quam
primum tamen audire velle dixerunt.

M. TULLI CICERONIS

DE

ORATORE

LIBER TERTIUS.

Instituenti mihi, Quinte frater, eum sermonem
referre et mandare huic tertio libro, quem post Antoni
disputationem Crassus habuisset, acerba sane recordatio
veterem animi curam molestiamque renovavit. Nam
illud immortalitate dignum ingenium, illa humanitas,
illa virtus L. Crassi morte extincta subita est vix
diebus decem post eum diem, qui hoc et superiore
libro continetur. Ut enim Romam rediit extremo
ludorum scaenicorum die, vehementer commotus ora-
tione ea, quae ferebatur habita esse in contione a
Philippo, quem dixisse constabat videndum sibi
esse aliud consilium3 illo senatu se rem publi-
cam gerere non posse, mane idibus Septembr. is
et ille et senatus frequens vocatu Drusi in curiam
venit. Ibi cum Drusus multa de Philippo questus
esset, rettulit ad senatum de illo ipso, quod in eum
ordinem consul tum graviter in contione esset invectus.
Hic, ut saepe inter homines sapientissimos constare
Vidi, quanquam hoc Crasso, quom aliquid accuratius
dixisset, semper fere contigisset ut nunquam dixisse
melius putaretur, tamen omnium consensu sic esse
tum iudicatum, ceteros a Crasso semper ommâ€˜s, illo

10

15

20

25

 

